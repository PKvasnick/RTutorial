## Skript 16-11-2020

#### Farské oznamy

**Kam pôjdeme ďalej**
Ešte nás čaká dnešná prednáška o simulácii, a potom sa dostaneme na koniec pevnej časti kurzu. Kam sa budeme uberať ďalej, závisí aj od vašich preferencií. Napodiv vďaka dištančnej výuke máme časovú rezervu. Niekoľko návrhov:

* **Praktická štatistika v R - lineárne modely (ANOVA), viacnásobné porovnania, bežné testy a alternatívy k nim, kontingenčné tabuľky načo používať p-hodnoty a na čo nie atd.**
* Metódy počítačovej štatistiky - simulácie, bootstrap, krížová validácia. Úvod bude na dnešnej prednáške. 
* Kauzálne metódy - kauzálne modelovanie, ako zisťovať kauzálne vzťahy. 
* _*Web scraping*_ - ako získavať dáta z (nedátových) Internetových zdrojov

Prišli ste na niečo?

#### Repozitár

Aby ste mohli používať najnovšie verzie súborov, vždy na začiatku prednášky si prosím zosynchronizujte repozitár. To napríklad v GitHub Desktope znamená urobiť `Pull origin` alebo  `Fetch origin`.

#### Domáca úloha

Počas minulého týždňa som dostal riešenia 3 domácich úloh. 

1. **Domáca úloha z grafov (nakoniec) - balík `ggpubr`.**  Chválim, naučili ste sa použiť predpripravené šablóny grafov - dúfam, že vám budú užitočné.

2. **Domáca úloha “Čo sa deje v týchto dátach”, o neurotikoch a ich platoch.** Bola to ilustrácia Simpsonovho efektu, “Simpson‘s reversal” - závislosť medzi neurotickými problémami a platom vyzerá v podskupinách opačne ako celkovo.

3. **Domáca úloha o Covide a o tom, ako používa `dplyr` s časovými radmi.** Dostal som správne riešenie od Daniely.

**Pripomienka**

Prvá vec, čo urobím, keď si otvorím notebook s vašou domácou úlohou, je `Session → Restart R and run all chunks`. 

Budúce domáce úlohy budú o simulácii - naučíte sa robiť štatistiku, keď presne neviete, akú štandardnú procedúru použiť. 


## Dnešný program

1. _*Within-subjects*_ graf - začali sme a nedokončili, pridám len pár poznámok.

2. Simulácia a replikácia, `code/RTutorial_Simulation.Rmd`. Toto je jedna z vecí, ktoré sa v tomto kurze môžete naučiť a  pomerne ťažko ich urobíte v Exceli či “klikacom” štatistickom softvéri. 

Doinštalujte si prosím balíčky `coin`, `lmPerm` a `boot`. Budeme ich potrebovať pre replikáciu a simuláciu.

Skončili sme u rúk - párový test. 

Karolíne poradiť s vykresľovaním tabuliek v RStudiu.








